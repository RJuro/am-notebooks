1. Indledning?? 
Det følgende bachelorprojekt vil tage udgangspunkt i den danske ejendomsmæglerbranche og virksomhederne Din Mægler og Estaldo. Det overordnede formål med brancheprojektet er at give læseren et indblik i, hvordan … PF …. Projektets problemformulering besvares gennem anvendelse af relevante modeller og teorier, som analyserer …........ Projektet udarbejdes på baggrund af paradigmet kritisk realisme med en systemteoretisk tilgang. Dette skaber struktur i projektet samt giver et systematisk og reflekteret forhold mellem virkelighed og viden. 
1.1 Problemfelt?? 
Gennem de seneste år har digitaliseringen og globaliseringen forandret samfundet og erhvervslivet, og denne udvikling fortsætter. Dette skyldes, at internettet, smartphones, tablets, osv. har ændret måden, hvorpå forbrugerne og virksomheder handler samt kommunikerer (Dansk Erhverv, 2018). Eksempelvis har 70% af danskere mellem 16-89 år handlet på nettet i de første tre måneder af 2020 sammenlignet med 53% i 2011 (Nørtoft, 2020). Derudover har digitaliseringen medført, at teknologi er blevet mere integreret i forbrugernes arbejds- og privatliv. Eksempelvis er 81% af den danske befolkning på de sociale medier, hvilket giver virksomhederne hurtigere adgang til forbrugerne (Kilde: https://www.dst.dk/da/Statistik/Publikationer/VisPub?cid=29449). Digitaliseringen og globaliseringen har derfor ændret styrkeforholdet mellem forbrugere og virksomheder, da forbrugerne har nemmere adgang til informationer, og kan dele erfaringer om virksomhederne (Dansk Erhverv, 2018). Digitaliseringen og ændringen i forbrugernes adfærd påvirker samfundsudviklingen, som virksomhederne derfor skal tilpasse sig gennem blandt andet ændringer i virksomhedernes forretningsmodeller.  
Udover digitaliseringen, medfører den globale sundhedskrise, coronakrisen, som siden marts 2020 har påvirket det danske samfund, at behovet for nyere og mere digitale forretningsmodeller har været stigende. Coronakrisen har medført faktorer eksempelvis nedlukning og dermed usikkerhed. Disse faktorer præger samfundsudviklingen, da virksomheder har været nødsaget til at være nytænkende. I den forbindelse er eksempelvis digitalisering og nye forretningsmodeller en bærende faktor, da virksomheder gennem digitalisering forsøger at beskytte medarbejdere og betjene kunder, der står over for mobilitetsrestriktioner som følge af coronakrisen. Denne krise har ændret forbrugernes købsadfærd til at anvende flere digitale tjenester. Derudover medfører genåbning af enkelte kommuner, at erhvervslivet skal overveje, hvordan virksomhederne omstiller sig, og genvinder succes i et ustabilt miljø (Baig et al., 2020).   
En branche, som påvirkes af digitaliseringen, nyere forretningsmodeller og coronakrisen er ejendomsmæglerbranchen. Ejendomsmæglerbranchen er en konservativ branche, som har været præget af traditionel markedsføring og personlig kontakt (Scharling, 2014). Denne branche bliver på nuværende tidspunkt disrupted af ejendomsmæglere med nye og innovative forretningsmodeller. Dette skyldes, at ejendomsmæglere har udnyttet teknologien og digitaliseringen i forbindelse med virksomhedens interne processer og markedsføring. Disse digitale ejendomsmæglere har ikke samme udgifter som traditionelle ejendomsmæglervirksomheder, da udnyttelse af teknologien medfører færre menneskelige ressourcer (Salea.dk, n.d.). Derudover er ejendomsmæglerbranchen påvirket positivt af coronakrisen i form af flere boligsalg, hvilket ikke var forventeligt i coronakrisens begyndelse. Dette skyldes, at boligsalget faldt i coronakrisens første måneder, og har sidenhen været stigende (Liliegreen, 2021). Eksempelvis lå boligsalget i januar 2021 på 44% over niveauet sammenlignet med sidste år, hvilket er den bedste januar måned siden 2011 (Kristensen, 2021).  
To nye virksomheder i den danske ejendomsmæglerbranche, som har forskellige forretningsmodeller, er Din Mægler og Estaldo. Din Mægler blev grundlagt i 2015 af Lasse Frederik Pedersen og Rasmus Lund Christensen, og består af i alt fem medarbejdere. Disse er placeret i Vejgaard, og opererer i Aalborg samt omegn (Din Mægler ApS, n.d., Om os). Din Mægler har et mål om at blive kundernes top of mind, og dermed blive kundernes fortrukne ejendomsmægler i forbindelse med salg af lejligheder i Aalborg og omegn (L. F. Pedersen, Interview 1, 23.02.21). Virksomheden er grundlagt af værdier baseret på fysisk kundekontakt i øjenhøjde, men har udnyttet digitaliseringen i forbindelse med markedsføring (L. F. Pedersen, Interview 1, 23.02.21). Til trods for samfundsudviklingen er Din Mægler ikke interesseret i en fuldstændig digital forretningsmodel grundet virksomhedens værdier. Modsat har Estaldo en digital forretningsmodel og opererer på landsplan. Estaldo blev grundlagt i 2018 og har siden januar 2020 solgt boliger online. Virksomheden ejes af Jakob Neua Nørgaard, Ann Rosenskjold, Tibold Kandrai og Roland Pop, og består af i alt 12 medarbejdere med placering i Nørresundby. Estaldo har en drøm om at revolutionere ejendomsmæglerbranchen med fokus på digitalisering og kundetilfredshed (Estaldo, n.d., Om os). Din Mægler og Estaldo er derfor gennem virksomhedernes forretningsmodeller med til at påvirke udviklingen i ejendomsmæglerbranchen.  
Grundet digitaliseringen, forbrugernes øget brug af digitale medier, coronakrisen og tilhørende faktorer, er det relevant at undersøge, hvordan forretningsmodeller i den danske ejendomsmæglerbranche har udviklet sig gennem de seneste år, og hvordan disse har tilpasset sig samfundsudviklingen. I den forbindelse er det relevant at undersøge samfundsviklingen samt Din Mæglers og Estaldos forretningsmodel, da virksomhederne har nye men forskellige forretningsmodeller. Derudover undersøges virksomhedernes fremtidige muligheder i branchen med henblik på, hvordan forretningsmodellerne er stillet overfor samfundsmæssige ændringer.  
1.2 Problemformulering 
Med udgangspunkt i Din Mægler og Estaldo, hvordan påvirker samfundsudviklingen
forretningsmodellerne i den danske ejendomsmæglerbranche, og  
hvordan er disse virksomheders forretningsmodeller stillet fremadrettet?

1.3 Afgrænsning 
Den danske ejendomsmæglerbranche er, som nævnt, i udvikling, og består af forskellige forretningsmodeller. En forståelse af disse forskellige forretningsmodeller skabes i projektet gennem undersøgelse af to forskellige ejendomsmæglervirksomheder, og derfor afgrænses der til Din Mægler og Estaldo. I forbindelse med samfundsudviklingen afgrænser projektet sig til undersøgelse af faktorer indenfor konkurrence, økonomi, teknologi samt sociokulturelle forhold. 
Din Mægler udbyder køb og salg af eksempelvis ejerlejligheder og huse samt udlejning af boliger. Udlejningen har til formål at skabe sikkerhed for Din Mægler i et ustabilt miljø. Dette betyder, at efterspørgslen efter køb og salg er mindre i perioder med økonomiske usikkerhed, og derfor er potentielle købere mere tilbøjelige til at leje. Derudover udgjorde udlejning sidste år 15% af omsætningen, hvilket er en mindre del af virksomhedens portefølje (L. F. Pedersen, Interview 1, 23.02.21). Estaldo udbyder salg af boliger, og har modsat Din Mægler ikke udlejning af boliger. Der afgrænses derfor i projektet fra udlejning, og dermed er fokusset udelukkende på køb og salg.
2. Metodeafsnit?? 
I dette afsnit klarlægges projektets videnskabsteoretiske overvejelser, som tager udgangspunkt i paradigmet kritisk realisme og metodesynet systemsynet. Det valgte paradigme og metodesyn vil gennem blandt andet den ontologiske, epistemologiske og metodologiske dimension, være med til at skabe struktur i projektet. De tre dimensioner skaber et systematisk forhold mellem viden og virkelighed, og dermed opnås en refleksion over den viden, der skabes (Nielsen, 2018, s. 19-20).  
Paradigmet kritisk realisme består af den transitive og den intransitive dimension. Den transitive dimension lægger sig op ad epistemologien, da den består af allerede frembragt viden, som anvendes til at producere ny viden (Hansen & Nielsen, 2005, s. 21-22). Dette kommer i projektet til udtryk gennem den allerede frembragte viden om ejendomsmæglerbranchen generelt, herunder Din Mægler og Estaldo. Den intransitive dimension består derimod af de objekter, der skal genereres ny viden om og dermed lægger denne dimension sig op ad ontologien (Hansen & Nielsen, 2005, s. 21-22). Kritisk realisme er baseret på en realistisk ontologi, og dermed erkendes det, at intransitive objekter eksisterer uafhængigt af projektets observationer heraf (Hansen & Nielsen, 2005, s. 21-22). Dermed erkendes det, at virksomheder som Din Mægler og Estaldo eksisterer i en virkelighed, hvor udviklingen i ejendomsmæglerbranchen eksisterer uanset om denne observeres.  
Kritisk realisme karakteriseres ved at kombinere objektivitet og subjektivitet. I projektet anvendes en mere subjektiv tilgang, da projektets primære empiri består af interviews, som fortolkes. Derudover kommer objektiviteten i projektet til udtryk gennem sekundære kilder, som anvendes til at frembringe viden om de samfundsmæssige strukturer og om ejendomsmæglerbranchen generelt (Andersen, 2007, s. 12). Kombinationen af objektivitet og subjektivitet anvendes da dette giver en bredere forståelse for genstandsfeltet og dermed ikke begrænser projektet. Projektets genstandsfelt omhandler (noget med PF) --> Måske noget med: muligheden for at to forskellige forretningsmodeller kan eksistere i samme branche, eller noget med udviklingen i branchen.  

Ved anvendelse af kritisk realisme anskues virkeligheden gennem tre domæner: det empiriske, det faktiske og det dybe domæne. Det empiriske domæne består af observationer og erfaringer, som kommer til udtryk gennem empiri bestående af sekundære og primære kilder, hvorved der skabes viden om strukturer, som eksisterer i ejendomsmæglerbranchen, herunder Din Mægler og Estaldo (Hansen & Nielsen, 2005, s. 23-25). Det faktiske domæne undersøger fænomener og begivenheder, som opstår i forhold til projektets problemstilling gennem den anvendte empiri. Det antages, at disse fænomener og begivenheder eksisterer uafhængigt af om dette observeres (Hansen & Nielsen, 2005, s. 23-25). Det dybe domæne undersøger de observationer og mekanismer, som ikke direkte kan observeres i ejendomsmæglerbranchen. Dermed skabes en overgang fra ontologien til epistemologien, som giver mulighed for subjektive overvejelser og fortolkninger. Her efterrationaliseres hypoteser fra det empiriske og det faktiske domæne ved at afdække mønstre (Ingemann, 2013, s. 93).  

Som nævnt, anvendes systemsynet sideløbende med det valgte paradigme, kritisk realisme, gennem projektet. Dette metodesyn anser hele virksomheden som én helhed gennem alle dens komponenter. Systemsynet opdeles i flere niveauer bestående af systemet, subsystemer, supersystemer og systemmiljøet. I projektet anses Din Mægler og Estaldo som systemer, hvor virksomhedernes afdelinger udgør subsystemer og omverdenen udgør supersystemet. De tre niveauer indgår i et åbent system, hvori der skabes en relation, der kaldes synergieffekten. En ændring i en af komponenterne kan påvirke systemet som helhed (Arbnor & Bjerke, 2009, s. 103). Systemmiljøet udgør Din Mæglers og Estaldos omverden og dermed de faktorer, der har betydning for virksomheden, men som virksomhederne ikke har kontrol over. Projektet undersøger systemet gennem alle fire niveauer, da dette forstørrelsesniveau giver mulighed for, gennem teori og modeller, at klarlægge alle de faktorer, som kan påvirke Din Mægler og Estaldo samt at besvare projektets problemformulering. Til trods for, at projektet anvender kritisk realisme og systemsynet, er det ikke muligt at afdække alle eksisterende mønstre og strukturer og dermed erkendes det, at den absolutte sandhed ikke eksisterer. Derudover forholder projektet sig kritisk overfor de valgte analysemodeller, da primær empiri og subjektivitet skaber et stilstandsbillede af ejendomsmæglerbranchen, herunder Din Mægler og Estaldo. Dette begrænser analysen, som derfor mister relevans og troværdighed over tid.  

2.1 Metodologi?? 
Projektet anvender den deduktive slutningsform, hvor generelle modeller og teorier anvendes til at finde frem til noget specifikt, for dermed at kunne besvare projektets problemformulering.????. Til besvarelse af projektets problemformulering, udarbejdes der en komparativ analyse af ejendomsmæglervirksomhederne Din Mægler og Estaldo. Projektet forsøger at skabe indsigt i virksomhederne gennem interviews med ejeren af henholdsvis Din Mægler og Estaldo: Lasse Frederik Pedersen og Jakob Neua Nørgaard. Interviewene giver indblik i interviewpersonernes subjektive syn på virkeligheden samt personernes synsvinkler og meninger, hvilket kan give en helhedsforståelse af virksomhederne (Kvale & Brinkmann, 2015, s. 19). For at sikre, at ingen vigtige pointer går tabt transskriberes interviewene, hvorefter der datareduceres i form af kodning. Her kodes der efter begrebs- og teoristyret kodning, for dermed at kunne udvælge relevante pointer til besvarelse af projektets problemformulering (Brinkmann & Tanggaard, 2015, s. 484-485). Forud for projektets påbegyndelse er der underskrevet en fortrolighedserklæring med Din Mægler og Estaldo for at sikre interne informationer.  

På baggrund af den anvendte empiri og den valgte problemstilling, er det relevant at undersøge projektets validitet, som omhandler projektets gyldighed og reliabilitet, som omhandler projektets pålidelighed (Arbnor & Bjerke, 2009, s. 186 - 188). Som nævnt, anvender projektet primære kilder gennem interviews med ejerne hos Din Mægler og Estaldo for at give indblik i interne faktorer i virksomhederne. Muligheden for at undersøge visse interne faktorer har været begrænset af, at Din Mægler og Estaldo ikke har ønsket at udlevere fortrolige informationer og dokumenter. Anvendelsen af den primære empiri kan svække projektets validitet, da disse er præget af subjektivitet og interviewpersonerne kan have incitament til at fremstille virksomhederne positivt. I modsætning til dette skaber primær empiri validitet, da empirien er udvalgt i forhold til projektets problemformulering og de valgte analysemodeller. Projektet forsøger ligeledes at skabe validitet gennem anvendelsen af objektivitet, hvor sekundær empiri anvendes til at undersøge eksterne faktorer, som påvirker Din Mægler og Estaldo. Den eksterne validitet påvirkes ved, at Din Mægler og Estaldo anvendes til at belyse udviklingen i ejendomsmæglerbranchen generelt, til trods for dette forsøger projektet ikke at generalisere disse fund. Reliabiliteten omhandler, som nævnt, pålideligheden af projektet og den anvendte empiri. I systemsynet er reliabiliteten ikke fremtrædende, da der anvendes en kombination af subjektivitet og objektivitet. Subjektiviteten påvirker projektets reliabilitet og medfører, at projektet ikke kan genskabes og dermed skabes reliabiliteten ved anvendelse af objektivitet (Arbnor & Bjerke, 2009, s. 186). Ved anvendelse af primær empiri i projektet skabes der et øjebliksbillede af ejendomsmæglerbranchen, hvilket medfører, at projektet ikke kan genskabes.  
 
2.2 Projektdesign? 
Nedenstående figur TAL viser projekts metodiske fremgangsmåde. Denne designfigur opstilles for at give læseren en visuel forståelse af projektets struktur og opbygning. 

3. Teori- og modelafsnit 
I ovenstående afsnit blev kritisk realisme, systemsynet og metodologien beskrevet. I dette afsnit introduceres teorier og modeller, som anvendes til at undersøge Din Mæglers og Estaldos forretningsmodel samt forskellen mellem disse. Sammensætningen af teorierne og modellerne er med til at skabe et helhedsbillede af Din Mægler og Estaldo samt ejendomsmæglerbranchen.  

3.1 Forretningsmodeller  
I dette afsnit defineres projektets centrale begreb forretningsmodeller, hvilket gøres med udgangspunkt i tidligere forskningslitteratur. Tidligere har forskere defineret forretningsmodeller forskelligt, hvor det kan være udfordrende at definere begrebet, da der er uenigheder i forskningsmiljøet i forhold til de elementer som forretningsmodeller indeholder (Voigt et al., 2017, s. 7). Den oprindelige idé bag begrebet forretningsmodel blev først udtrykt af Peter Drucker i 1954, som er en af grundlæggerne af moderne ledelse. Drucker definerer en god forretningsmodel som en, der besvarer disse spørgsmål: “Hvem er kunderne?”, “Hvordan tjener vi penge?” og “Hvad er den underliggende økonomiske logik som forklarer hvordan vi kan levere værdi til kunderne til en passende pris?” (Voigt et al., 2017, s. 7). Der findes forskellige definitioner på forretningsmodeller, som ofte er et resultat af, hvad forskellige forskere baserer denne forskning på. David J. Teece definerer forretningsmodeller som måden hvorpå en virksomhed skaber værdi for kunderne og konverterer betalinger til fortjeneste. Denne forretningsmodel skaber sammenhæng mellem innovation i forretningsmodellen og teknologisk innovation (Teece, 2010). I følge Joan Magretta er en forretningsmodel afgørende for, om en virksomhed opnår succes, uanset om det er en nystartet virksomhed eller en etableret aktør. Magretta beskriver forretningsmodeller som et system, hvor delene i virksomheden passer og arbejder sammen. Forretningsmodeller referer derfor til virksomhedens logik, som værende den måde virksomheden fungerer på og hvordan den skaber værdi for dens interessenter. Ydermere beskrives det, at forretningsmodeller indeholder en værdikæde, som består af to dele. Den første del består af alle de aktiviteter, som henvender sig til det at skabe noget. Dette indebærer eksempelvis at designe et produkt, købe materialer, produktionen m.m. Den anden del består i de aktiviteter, der henvender sig til at sælge noget. Dette er eksempelvis aktiviteter i forbindelse med kunden, distribuering, levering af services m.m. (Magretta, 2002). Ydermere definerer Osterwalder og Pigneur forretningsmodeller som rationalet af, hvordan en organisation skaber, leverer og indfanger værdi. På baggrund af dette har Osterwalder og Pigneur udformet modellen Business Model Canvas, som er bygget op omkring 9 blokke, der beskriver virksomhedens forretningsmodel (Osterwalder & Pigneur, 2009). 
Til trods for de forskellige forskeres definition af begrebet “forretningsmodeller” deler størstedelen af forskerne samme tre hovedelementer, som en forretningsmodel indeholder: værditilbud, værdiskabelse og indfangning af værdi (Voigt et al., 2017, s. 7). I dette projekt anvendes samme fælles forståelse for forretningsmodeller. De tre elementer henvender sig til, hvordan der skabes værdi for kunden og virksomheden. Værditilbud omhandler hvilke produkter eller services, der tilbydes kunden. Værdiskabelse beskriver hvordan virksomheden skaber og leverer virksomhedens førnævnte værditilbud til kunden. Indfangning af værdi omhandler konverteringen af kundernes betaling til virksomhedens fortjeneste (Voigt et al., 2017, s. 7).  

På baggrund af ovenstående, kan virksomheden drage fordel af en forretningsmodel for at afdække kundens behov bedre end konkurrenterne. Ved brugen af denne er det i højere grad muligt at realisere sin forretningside og skabe værdi for sine kunder og virksomheden.  

Business Model Innovation beskriver det at ændre sin forretningsmodel for at skabe mere værdi og konkurrencefordele. Dette handler primært om hvordan virksomheden genererer profit og definerer sine værditilbud på baggrund af de nye ideer og udviklinger som virksomheden gennemlever (Casadesus-Masanell & Zhu, 2013). Et eksempel på faktorer som kræver Business Model Innovation er udviklingen indenfor teknologien. Flere virksomheder er i dag, i højere grad opmærksomme på den teknologiske udvikling, da teknologien kan udnyttes for at opnå en større effektivitet og dermed højere konkurrence. En måde hvorpå dette kan gøres, er eksempelvis ved brugen af digitale forretningsmodeller, hvor virksomheder med mindre grad af digitale værktøjer kan være nødsaget til at tilpasse forretningsmodellerne til denne udvikling. Fremskridt indenfor digitale teknologier har medført et behov for innovation af virksomhedens forretningsmodel. Dette medfører, at traditionelle brancher er på vej imod en digital transformation. En forretningsmodel kan kategoriseres som digital, hvis digitale teknologier udløser og medfører grundlæggende ændringer i en virksomheds værdidimensioner (Veit et al., 2014). Karakteristikken ved digitale forretningsmodeller adskiller sig fra traditionelle ved, at værdien traditionelt set skabes indenfor en virksomhed og derefter sælges til kunder, mens værdien i digitale forretningsmodeller bestemmes i brugen heraf. Derudover er digitale forretningsmodeller afhængige af digitale platforme (Remane et al., 2017). Denne udvikling ses eksempelvis i ejendomsmæglerbranchen, hvor nye forretningsmodeller udnytter den innovative teknologi og dermed udfordrer en fragmenteret branche.  

3.1.1 Kritik af forretningsmodeller  
Ifølge Carlos DaSilva og Peter Trkman kan der opstå problemer i forbindelse med forståelsen og brugen af forretningsmodeller. Dette skyldes at der er en usikkerhed ved at anvende spekulationer om fremtiden i virksomheden forretningsmodel, som kan resultere i, at forretningsmodellen fejler (DaSilva & Trkman, 2014). Til trods for det en forretningsmodel kan bidrage til i en virksomhed, bør denne ikke anses som værende en strategi, men måden hvorpå strategien kan afspejles i. Strategi henviser i stedet til valget af forretningsmodel, hvorigennem en virksomhed vil konkurrere i den respektive branche (Casadesus-Masanell & Ricart, 2010). Det er derfor muligt at til- og fravælge beslutninger ved anvendelsen af både strategi og forretningsmodeller. Magretta kritiserer forretningsmodeller for blandt andet ikke at tage højde for konkurrence. Virksomheder oplever ofte konkurrence, hvor en strategi tilkoblet forretningsmodellen kan være en fordel, da forretningsmodellen vil have udfordringer ved at stå alene. Et andet kritikpunkt som Magretta belyser er, at nogle forretningsmodeller kan være bygget på fejlagtige antagelser omkring kundernes adfærd (Magretta, 2002). Dermed kan det antages, at virksomhedens forretningsmodel ikke nødvendigvis bygger på et aktuelt problem, men søger i stedet løsninger på ikke eksisterende problemer, for at dække kundens interesser og behov. 

3.2 Business Model Canvas 
På baggrund af projektets definition af forretningsmodeller anvendes Business Model Canvas til at analysere og klarlægge Din Mæglers og Estaldos forretningsmodel, samt til analyse af virksomhedernes interne forhold. Dette gøres med henblik på at udarbejde en komparativ analyse af de to forretningsmodeller, og hvordan disse skaber værdi.  

Business model Canvas er en systemteoretisk model, der er udarbejdet af teoretikerne Alexander Osterwalder og Yves Pigneur (Osterwalder & Pigneur, 2013, s. 287). Business Model Canvas består af hovedområderne: kunder, produkter, infrastruktur og økonomisk rentabilitet (Osterwalder & Pigneur, 2013, s. 21). Disse områder indeholder ni byggesten, som består af følgende: kundesegmenter, kunderelationer, kanaler, indtægtsstrømme, nøglepartnere, nøgleaktiviteter, nøgleressourcer, nøglepartnere, omkostningsstruktur og værditilbud. Byggestenene i denne model er indbyrdes afhængige og viser, hvordan en virksomhed kan tjene penge gennem virksomhedens forretningsmodel (Osterwalder & Pigneur, 2013, s. 23). Nedenstående figur TAL viser en illustration af modellen, hvor venstre side af modellen omhandler virksomhedens fokus på effektivitet, mens højre side omhandler, hvordan virksomheden er i stand til at skabe værdi (Osterwalder & Pigneur, 2013, s. 55).  
 
Figur TAL: Business Model Canvas
Business Model Canvas har begrænsninger i form af, at modellen ikke tager højde for markedsføring og dens betydning. Dette tager projektet højde for gennem fokus på markedsføring under punktet kanaler. Projektets fokus på markedsføring skyldes, at ejendomsmæglerbranchen har fået større fokus på digital markedsføring. Derudover tager modellen ikke højde for organisationskulturen, hvilket ikke er relevant i dette projekt, da der afgrænses fra fokus på organisationskulturen. Dette skyldes, at projektet har fokus på Din Mæglers og Estaldos forretningsmodeller og disses forskelligheder.  

3.3 Innovationstyper  
Dette afsnit fokuserer på innovation og anvendelsen af denne. Innovation anvendes i dette projekt til at udarbejde en komparativ analyse af Din Mæglers og Estaldos forretningsmodel. Der udarbejdes dertil en analyse af, hvordan de to virksomheders forretningsmodeller er placeret i forbindelse med innovationsgraden, og hvordan disse reagerer på muligheder samt trusler. 

I forbindelse med innovation eksisterer der forskellige innovationstyper, og der afgrænses i dette projekt til produkt- og serviceinnovation. Disse indebærer forbedring af egenskaber og udvikling af henholdsvis nye produkter og serviceydelser. I forbindelse med produktinnovation har Rebecca M. Henderson og Kim B. Clark udarbejdet en model, som ses i nedenstående figur TAL (Henderson & Clark, 1990, s. 11-13). Denne viser de fire innovationstyper: inkrementel innovation, modular innovation, arkitektonisk innovation og radikal innovation. Disse er dannet på baggrund af komponenterne og systemrelationen, hvor komponent henviser til den anvendte teknologi. Anvendelsen af innovationstyperne afhænger af i, hvor høj grad innovationen er ny i forhold til det eksisterende marked. Derudover afhænger innovationsgraden af den teknologiske udvikling og markedsmuligheder (Henderson & Clark, 1990, s. 11-13). 

Inkrementel innovation styrker eksisterende komponenter, mens systemrelationen forbliver uændret. Denne innovationstype medfører færrest ændringer, og har til formål at forbedre eksisterende elementer. Dette betyder, at desto mindre markedsmuligheder, og desto mindre ny anvendt teknologi, desto større er sandsynligheden for, at produktet placerer sig som inkrementel innovation (Henderson & Clark, 1990, s. 11-13). Modular innovation bygger på det eksisterende system og anvender nye komponenter, eksempelvis ny teknologi. Denne innovationstype medfører derfor flere ændringer end inkrementel innovation. Arkitektonisk innovation indebærer en ændring af det eksisterende system, men eksisterende komponenter forbliver uændret. Den sidste innovationstype er radikal innovation, som medfører flest ændringer, da denne type ændrer komponenterne og systemet. Radikale innovationer placerer sig højt inden for den teknologiske udvikling samt store markedsmuligheder. Denne innovationstype opstår primært i forbindelse med ny teknologi, som påvirker hele samfundet (Henderson & Clark, 1990, s. 11-13).   

Komponenter/kernekoncepter

Uændrede komponenter
Ændrede komponenter
Sammenhæng mellem kernekoncepter og komponenter
Uændret systemrelation
Arkitektonisk innovation
Modular innovation


Ændret systemrelation
Inkrementel innovation
Radikal innovation

Figur tal: Fire innovationstyper 
Ovenstående fire innovationstyper er, som nævnt, udviklet i forbindelse med produktinnovation.  Det kan derfor diskuteres om innovationstyperne kan anvendes direkte til sammenligning af Din Mæglers og Estaldos forretningsmodel. Dette skyldes, at ejendomsmæglerbranchen udbyder serviceydelser og ikke fysiske produkter. Til trods for dette kan disse innovationstyper overføres til serviceinnovation, og derfor anvendes typerne som retningslinje til at give en forståelse for forretningsmodellernes forskelligheder, innovationstype og innovationsgrad.  

Gruppe 47




1


